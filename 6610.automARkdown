######OpenITI#


#META# #vols: 1
#META# author: فضل الله بن روزبهان خنجي اصفهاني
#META# book_id: 6610
#META# cat_id: 247 :: 139
#META# language: العربیة
#META# tags: 02_كتب_عربی :: 04_معصومين_عليهم_السلام :: 13_المهدوية :: 14_امام_العصر_حجة_بن_الحسن_المهدي_عجل_الله_فرجه_الشريف_ :: 1_المعصومون_عليهم_السلام_ :: 24_مجلات_مقالات_و_نشريات :: 2_المقالات :: مقالات
#META# title: وسيله الخادم الي المخدوم ، در شرح صلوات چهارده معصوم ( عليهم السلام ) - قسمت مرب...
#META# url: /index.php?option=com_dbook&task=viewbook&book_id=6610&Itemid=167&lang=fa

#META#Header#End#



# ![](vorood.png)

### | وسيلة الخادم الي المخدوم: در شرح صلوات چهارده معصوم عليهم السلام (الامام المهدي عجل الله تعالي فرجه الشريف)

### || اشارة

# ‏سرشناسه : فضلاللهبن روزبهان، 860؟ - 9٢٥؟ق
‏عنوان قراردادي : [وسيله الخادم الي المخدوم]
‏عنوان ونام پديدآور : وسيله الخادم الي المخدوم: در شرح صلوات چهارده
~~معصوم(ع)/ فضلاللهبن روزبهان خنجياصفهاني؛ بهكوشش رسول جعفريان
‏وضعيت ويراست : [ويرايش ٢؟]
‏مشخصات نشر : قم: موسسه انصاريان، ١٣7٥.
‏مشخصات ظاهري : ص ٣١٥
‏شابك : بها:6٥00ريال ؛ بها:6٥00ريال
‏وضعيت فهرست نويسي : فهرستنويسي قبلي
‏يادداشت : كتابنامه بهصورت زيرنويس
‏عنوان ديگر : در شرح صلوات چهارده معصوم(ع)
‏موضوع : صلوات
‏شناسه افزوده : جعفريان، رسول، ١٣٤٣ - ، مصحح
‏رده بندي كنگره : BP٢66/ف٥6و٥ ١٣7٥
‏رده بندي ديويي : ٢97/77
‏شماره كتابشناسي ملي : م76-877

### || امام مهدي

### ||| اشاره

# اللهم وصل وسلم علي الامام الثاني عشر ودرود وصلوات ده وسلام فرست بر
~~امام دوازدهم. از اينجا شروع است در صلوات بر امام دوازدهم كه او امام محمد
~~مهديست عليه السلام. بدان كه در امر مهدي وآنكه او چه كسي است ودر چه زمان
~~خواهد بود وآيا او پسر حسن عسكري عليه السلام است يا كسي ديگر، اختلاف
~~بسيار كرده اند. وما اين مبحث را تحرير كنيم وتنقيح اين سخن به قدر علم خود
~~ان شاء الله تعالي در اين مقام بنماييم. بدان كه جميع امت متفقند در آنكه
~~در آخر الزمان شخصي از اولاد حضرت پيغمبر ظهور خواهد كرد وعالم را از عدل
~~پر خواهد [1] ساخت همچنانچه از جور پر است. اين اتفاق به واسطه احاديث
~~صحيحه است كه در اين باب وارد شده. چنانچه ام سلمه رضي الله عنها روايت كند
~~[2] از حضرت پيغمبر صلي الله عليه وآله وسلم شنيدم كه فرمود مهدي از عترت
~~من است از اولاد فاطمه صلوات الله عليها، وابوسعيد خدري رضي الله عنه روايت
~~[ صفحه 274] كند كه حضرت پيغمبر صلي الله عليه وآله وسلم فرموده: مهدي از
~~من است گشاده پيشاني، بلند بيني، پر گرداند زمين را از روي عدل، همچنانكه
~~پر گردانيده شده از ظلم وجور، وهم ابوسعيد خدري روايت كند كه [رسول خد صلي
~~الله عليه وآله وسلم] در قصه مهدي [فرمود كه، شخصي مي آيد ومي گويد:] چيزي
~~بده به من، پس مهدي مال در دامن او ريزد آن قدر كه تواند بردارد. [3]
~~وعبدالله بن مسعود رضي الله عنه روايت كند كه حضرت پيغمبر صلي الله عليه
~~وآله وسلم فرمود كه، اگر نماند از دنيا الا يك روز، هر آينه دراز گرداند
~~خداي تعالي آن روز را تا برانگيزاند خداي تعالي در آن روز ومردي از امت من
~~واز اهل بيت من كه اسم او موافق اسم ما باشد واسم پدر او موافق اسم پدر من
~~باشد، زيرا كه پر گرداند زمين را از عدل هم چنانكه پر گردانيده شده است از
~~جور وظلم. ابوسعيد خدري رضي الله عنه روايت كند كه حضرت پيغمبر صلي الله
~~عليه وآله وسلم ياد فرمود بلايي را بدين امت رسد وفرمود كه، كاري به جايي
~~رسد كه هيچ كس را ملجاي نيابد كه بدان پناه برد از ظلم، پس خداي تعالي يكي
~~را از عترت من بفرستد كه از اهل بيت من باشد، پس او زمين را پر سازد از
~~عدل، همچنانكه پر گردانيده شده است از جور وظلم كه راضي باشد از آن كس ساكن
~~آسمان وزمين، نگذارد آسمان هيچ قطره اي الا آنكه فرود باراند آن را، نگذارد
~~زمين از نبات خود چيزي را الا آنكه بيرون آورد آن را، مراد آنكه باران
~~بسيار بيايد ونعمت در عالم فراوان شود وبعد از آن فرمود: زندگاني آن شخص كه
~~از اهل بيت من باشد، مدت هفت سال يا هشت سال يا نه سال. وام سلمه روايت كند
~~از حضرت پيغمبر صلي الله عليه وآله وسلم كه فرمود: اختلافي پيدا شود در
~~ميان مردم به واسطه مردن يكي از خليفه ها، پس مردي از اهل مدينه گريزان به
~~سوي مكه رود وپس مردمان مكه او را بيرون آورند واو نخواهد وبا او با اكراه
~~بيعت كنند در ميانه ركن ومقام واز لشكري بفرستند به سوي ايشان، ودر بيداء
~~كه موضعي [ صفحه 275] است از راه مكه، زمين ايشان را فرو برد، بعد از آن
~~اكابر پيشوايان اهل شام وعراق با او بيعت كنند، بعد از آن مردي از قريش كه
~~مادر او از بني كلب باشد، لشكري بر سر ايشان فرستد وايشان بر او غالب گردند
~~وآن شخص به سنت پيغمبر امت در ميان امت عمل كند واسلام تمكن تمام بيابد،
~~همچو شتر كه گردن بر زمين مالد، ومتمكن شود، پس آن مرد هفت سال بازماند،
~~بعد از آن وفات كند ومردمان بر او نماز بگذارند.

### ||| مهدي كيست

# از اين جمله اخباريست در باب مهدي وظهور او، در آخر زمان وارد شده [و]
~~تمامي اهل اسلام به صحت اين احاديث متفقند وهيچ نزاعي در آن نيست كه چنين
~~كسي ظهور خواهد كرد در آخر. واختلاف در آن است كه اين كس محمد پسر حسن
~~عسكري است يا نه؟ جمعي مي گويند كه اين كس او نيست، زيرا كه ثابت نشده كه
~~حسن عسكري را پسري بوده، وآنچه مي گويند او را پسري بوده اخبار بعضي مردم
~~است، وبه مجرد خبري كه آن مشهور ومستفاض نباشد نسبي ثابت نمي شود، خصوصا
~~نسبي چنين بزرگ، وآن را مدار اعتقاد نتوان ساخت، وبر تقدير آنكه ثابت باشد
~~كه او را پسري بوده، هرگز اثري از او ظاهر نشده، وكسي او را نديده ودر مسند
~~امامت متمكن نشد، وبر تقدير آنكه او را ديدند وامام شد، وبه غايت مستبعد
~~است كه كسي مدت قريب به هفتصد سال در حيات باشد وهيچ اثر از او پيدا نشود.
~~وبا وجود اين جمعي اعتقاد كنند كه او هست وبالفعل امام است، ومردم در عهد
~~امامت اويند، واو لطف حق تعالي است نسبت با مردم وحال آنكه لطف، آن است كه
~~موجب تقرب بندگان شود به طاعات وچون اصلا او پيدا نيست وهرگز كسي او را
~~نديده چگونه بندگان را به طاعات [4] نزديك كرده اند. وچگونه امام وخليفه
~~باشد [ صفحه 276] كسي كه اصلا ظاهر نيست واثر عدل او به مردم نمي رسد. ونيز
~~حضرت پيغمبر فرمود كه، اسم او موافق اسم من باشد واسم پدر او موافق اسم پدر
~~من باشد، وحال آنكه پدر او حسن نام داشته. وپدر حضرت پيغمبر صلي الله عليه
~~وآله وسلم عبدالله نام داشته. اين طايفه مي گويند كه چون مهد [و] يت پسر
~~امام حسن عسكري بعدي تمام دارد، از روي عقل ونقل، پس ظاهر آن است كه مهدي
~~شخصي باشد از اولاد حضرت پيغمبر صلي الله عليه وآله وسلم كه در آخر زمان
~~پيدا شود، وهنوز متولد نشده. اين است مذهب جماعتي بسيار از مسلمانان در باب
~~مهدي، ودلايل ايشان اينهاست كه ياد كرديم. وجماعتي ديگر از اهل اسلام كه
~~ايشان را اماميه گويند بر آنند كه امام دوازدهم محمد بن الحسن العسكري است
~~وكنيت او ابوالقاسم است. واو در وقتي كه متولد شده، متوكل خليفه در قصد
~~اولاد امام حسن بوده واو را زهر داده وبعد از وفات امام حسن او چهار ساله
~~بوده، ودر سرداب خانه امام حسن عسكري او را پوشيده داشته اند وحق تعالي او
~~را از شر دشمنان نگاه داشته ومحفوظ ساخته ولازم نيست كه فرزندي كه او را
~~پوشيده دارند وجود او متواتر ومستفاض باشد وهمه كس او را ببينند وبدانند،
~~چون شيعه ودوستان ايشان مي دانند كه امام حسن را پسري بوده اسم او محمد وبه
~~نص امام حسن، امامت او ثابت شده واو را در سرداب خانه امام حسن پوشيده
~~داشته اند، وامام حسن فرموده كه او، مظهر منتظر موعود وشيعه ودوستان او را
~~ديده اند، ودر هر وقت بر دوستان خود ظاهر مي كرد. وآثار لطف او در عالم
~~منتشر است، چگونه منع وجود او وامامت او توان كرد؟ اما آنكه مي گويند كه او
~~وفات كرده، آن ثابت نشده ونزد شيعه حيات او وآثار او معلوم است. واما آنكه
~~مي گويند مستبعد است كه شخصي هفتصد سال زنده باشد، اين نه مستبعد است نه در
~~عقل ونه در شرع. اما در عقل، زيرا كه اطبا مي گويند كه موت ضروري است فاما
~~مادم كه رطوبت غريزيه از حرارت غريزيه تحليل نيافته، مي تواند كه شخصي زنده
~~باشد وحق تعالي قادر است بدان كه رطوبت غريزي را در مزاج آدمي كيفيت بدهد
~~كه بالكليه تحليل نرود وصاحب آن مزاج سالها بازماند، منجمان كه [ صفحه 277]
~~عطيه حيات را غايتي معين كرده اند كه آن صد وبيست وپنج سال است، تجويز
~~نموده اند كه اگر كسي در سال قران متولد شود، جايز است كه عمر او از هفتصد
~~تجاوز كند، هر گاه هيلاج [5] در قران زحل باشد. [6] اين است وجه رفع
~~استبعاد به حسب عقل. [7] اما به حسب شروع اكثر اهل شريعت متفقند در آنكه
~~خضر پيغمبر والياس عليهما السلام هر دو در حياتند، يكي حافظ بر ديگري حافظ
~~بحر است، ودر وجود ايشان هيچ نزاعي نيست نزد اكر محققان، وعمر ايشان از
~~سالهاي بسيار تجاوز كرده، [پس] جايز است كه حق تعالي محمد بن الحسن را عمري
~~دهد مثل عمر خضر والياس، تا آخر زمان ظهور كند، وعالم را به انوار عدل منور
~~سازد. چنانچه در حديث وارد شده. واما آنكه مي گويند امام لطف است وچون او
~~را مخفي باشد آن را به مردم چگونه رسد، جواب [8] آنكه آثار او بسيار به
~~مردم مي رسد، ودر هر وقت امداد دوستان محبان خود مي كند، وبر مردم ظاهر مي
~~گردد. چنانچه حكايات در آن باب بسيار گفته اند. وبه تعيين وبه تحقيق بنوشته
~~وشمه بعد از اين ان شاء الله مذكور خواهد شد. اما آنكه مي گويند حضرت
~~پيغمبر صلي الله عليه وآله وسلم فرمود كه، اسم پدر او موافق اسم پدر من
~~باشد واسم پدر او حسن است. جواب آنكه: اين در بعضي روايات است واكثر روايات
~~اين است كه اسم او موافق اسم من باشد. وبر تقدير صحت آن روايات، تمامي ائمه
~~معصومين را عبد صالح لقب بود ومراد از عبد صالح، عبدالله است ولقب، حكم نام
~~[را] دارد. پس صحيح باشد كه اسم پدر او عبدالله است. اين است مذهب اماميه
~~از شيعه در باب مهدي ودلايل ايشان بسيار است. وما شمه [اي] در جواب جماعت
~~اول ياد كرديم واگر تفاصيل طرفين ياد كنيم اين مختصر برنتابد وخلاصه آن
~~مذكور شد. [ صفحه 278]

### ||| عقيده مولف درباره مهدي

# ومختار ما آن است كه وجود مهدي در آخر زمان [9] واجب است كه بر آن حكم
~~كنند بنابر احاديث صحيحه كه ياد كرديم وواجب است كه حكم كنند كه از اولاد
~~فاطمه عليها السلام است ونام او محمد است، اكنون اين صفات تمامي در محمد
~~است. [10] اكنون اين صفات تمامي در محمد بن الحسن جمع است طايفه اي عظيم از
~~مومنان بر آن رفته اند كه او محمد بن الحسن است، آثار وحكايات واخبار بسيار
~~را روايت مي كند تا به غايتي كه به حد استفاضه وتواتر رسيده است وحكم كردن
~~بدانكه مهدي موعود محمد بن الحسن است با هيچ قاعده اي از قواعد اسلام
~~منافات ندارد ودر هيچ حكم از احكام شريعت قدحي وخلعي پيدا نمي كند، بلكه
~~اولي وانسب آنست كه او باشد، زيرا كه عدد دوازده امام كه در حديث بدان
~~اشارت واقع شده بوجود محمد بن الحسن تمام مي شود وآن مهدي موعود كه در حديث
~~بدان واقع شده كه در آخرالزمان ظهور خواهد كرد وعالم از عدل مالامال خواهد
~~ساخت اگر محمد بن الحسن باشد نسب او از همه شريفتر باشد ونظم دوازده امام
~~بوجود مهدي موعود مكمل شده باشد واثر امامت وخلافت هم در اين مسلك كمال
~~يافته باشد وعالم از عدل او تازه گردد وفايده آن حضرت پيغمبر صلي الله عليه
~~وآله وسلم دوازده امام را همچون دوازده نقيب بني اسرائيل خواهد بر آن تقدير
~~ظاهر شود. [11] پس به حسب احتياط در آن امر موافقت با اماميه مي كنيم ومي
~~گوييم مهدي موعود محمد بن الحسن است واو قائم ومنتظر است وچون وعده او برسد
~~ظهور خواهد كرد وعالم را از عدل واحسان مالامال خواهد ساخت وجور [12]
~~وطغيان را از جهان دور خواهد گردانيد وحالا آثار لطف او به خاصان مي رسد.
~~اگر اين حكم كه ما كرديم با واقع مطابق باشد ومهدي موعود او خواهد بود
~~وحالي در حيات است، پس [ صفحه 279] ما راه صواب يافته ايم واز فرستادن درود
~~وصلات بر آن ذات مقدس ثواب مي خواهيم واز آثار لطف او ان شاء الله بهره مند
~~مي شويم واگر چنانچه كسي ديگر است از اولاد حضرت پيغمبر صلي الله عليه وآله
~~وسلم وهنوز متولد نشده، صلات ودرود بدو واصل خواهد شد ومنفعت ثواب آن بما
~~خواهد رسيد وعايد مي شود، زيرا كه او اگر چه هنوز ظاهر نشده فاما نور مقدس
~~او بي شك موجود است وجود او بعد از اين البته به عالم ظهور، خواهد آمد،
~~همچنانچه انبيا وصالحان قبل از ولادت حضرت پيغمبر برو صلات مي فرستاده واز
~~آن اجر وثواب مي برده وبر اين تقدير تعيين كردن كه او پسر حسن عسكري است
~~هيچ قدحي نمي كند در تعيين او، زيرا او بي شك بر اين فرض از اولاد ائمه
~~خواهد بود وصحيح است نسبت با حسن عسكري حكم ولد را دارد همچنانچه نسبت با
~~ساير ائمه، زيرا كه هر يك از علويان را مي توان گفت كه امام زاده اند. به
~~هر تقدير احتياط آن است كه اختيار كنيم واعتقاد نماييم كه مهدي موعود در
~~آخر زمان حضرت امام معصوم ابوالقاسم محمدالمهدي ابن الامام ابي محمدالحسن
~~العسكري است صلوات الله عليه. القائم المنتظر، العالم المقتدر آن حضرت
~~ايستاده است به وظايف امام در مدت پوشيده شدن از چشم مردمان. يعني آن حضرت
~~در اين مدت كه غايب است غافل از حال مردمان نيست بلكه قائم است بدانچه امام
~~را بدان قائم بايد بود. واين اشارت است به الطاف آن حضرت به نسبت با بندگان
~~در مدت غيبت وآنكه آن حضرت غافل از دنيا نيست وغايب بودن آن حضرت نه از آن
~~قبيل است كه در سرداب پوشيده باشد وآنجا نشسته بلكه در اطراف عالم ساير است
~~ودر هر زمان ازو لطفي نسبت به دوستان ظاهر مي گردد وبر محبان در اقامت
~~ضرورت آشكارا مي شود، چنانچه بعد از اين بيان خواهيم كرد، ان شاء الله
~~تعالي. وآن حضرت منتظر زمان ظهور است تا چون رخصت دهند او را جهت ظاهر شدن
~~بر مردمان ظاهر گردد وآثار امامت وخلافت او به مردمان رسد [ صفحه 280]
~~وزمين را از عدل واحسان پر گرداند همچنانكه از جور پر گردانيده شده است.
~~وآن حضرت داناي صاحب قدرت است. اين اشارتست به اتصاف ذات آن حضرت به علم
~~وقدرت كه اصل جميع كمالات است. زيرا كه حضرت مظهر موعود است، وبايد كه او
~~را جامعيت كامله باشد، ومنشا جميع كمالات اين دو صفت است، خصوصا در وجود
~~امام كامل خاتم. وارث الصفوه المصطفويه آن حضرت ميراث گيرنده برگزيدگي
~~مصطفويست، يعني آن حضرت به ميراث يافته، صفوت وبرگزيدگي از عالم كه حضرت
~~پيغمبر صلي الله عليه وآله وسلم را بوده.

### ||| معناي ختم ولايت در مهدي

# واز اينجا شروع است در بيان صفات مهدي، بدانكه حضرت مهدي عليه السلام
~~نسبت با ائمه واوليا، نسبت خاتم الانبيا [را] دارد نسبت با انبيا در آنكه
~~جامع جميع صفات كمال سابقيان باشد ووارث كمالات خاصه هر يك به قدر استعداد،
~~همچنانچه حضرت خاتم الانبياء جامع جميع صفات كمال پيغمبران متقدم بود،
~~وحقيقت معني ختم آن است كه نقطه منتهاي دايره نبوت وامامت منطبق شود بر
~~نقطه مبدا دايره، وهر آينه كه نقطه منتها چون منطبق شود بر نقطه ابتدا،
~~دايره تمام گردد وما اين سخن را توضيح كنيم بر وجهي كه تمام افهام آن را
~~دريابند. بدان كه بر هر نقطه از نقاط دايره حامل، وصفي از اوصاف وجود دايره
~~كامل مي شود ومادام كه آن صفات به واسطه آن نقاط بر نيايد وجود دايره به
~~[13] ظهور نمي آيد ومادام كه نقطه منتها منطبق بر نقطه مبتداي دايره نگردد،
~~هر چند صفات دايره بواسطه نقاط به ظهور آمده، ذات دايره كامل نيست، وآن
~~منطبقه كه وجود دايره بدان كامل مي شود واو را نقطه ختم گويند واو في
~~الحقيقه جامع جميع صفات نقاط است زيرا كه نقاط به وجود او اثر صفات خود
~~ظاهر مي گردانند، پس قبل از ظهور او [ صفحه 281] صفات نقاط اثر ندارد ودر
~~مظهر او اثر صفات ظاهر است، پس او جامع جميع صفات نقاط دايره [14] است زيرا
~~كه به ظهور او صفات نقاط ظاهر مي گردد. چون اين مقدمه معلوم شد، بايد دانست
~~كه نقطه ختميه در دائره نبوت حضرت پيغمبر صلي الله عليه وآله وسلم واو جامع
~~جميع صفات نقاط دايره است، [15] كه وجودات انبياء ومرسلين است، وبه وجود
~~مبارك آن حضرت صفات جميع انبيا اثر دارد وظاهر شد، ودايره نبوت بوجود آن
~~حضرت تمام گشت وآن حضرت را محمد نام بود. ومعني محمد مبالغه در ستوده شدن
~~است، زيرا كه چون آن حضرت جامع جميع صفات كمال انبيا باشد كه ايشان جامع
~~جميع صفات كمال مخلوقاتند، پس جامعيت صفات كمال، مقتضي آن است كه نشاء [16]
~~حمد كه آن اظهار صفات كمال است در مظهر او بر وجه مبالغه واقع باشد ولهذا
~~اسم مبارك آن حضرت هم محمد است. [17] وچون وجود حضرت مهدي عليه السلام نقطه
~~ختميه دايره امامت وولايت است، هر آينه او جامع جميع صفات كمالات ائمه عظام
~~خواهد بود [18] وحضرت پيغمبر [19] بدين معني اشارت فرموده كه اسم او مطابق
~~اسم من باشد، زيرا كه جامعيت اوصاف كمال نكند كه لازم مي آيد كه مهدي از
~~سائر ائمه افضل باشد، زيرا كه جامعيت اوصاف كمال لازم نيست كه موجب افضليت
~~باشد. بنابر آنكه مي تواند بود كه هر يكي از اوصاف در افراد ائمه كمال
~~واشتدادي داشته باشد. كه در مظهر جامع آن، اشتداد نداشته باشد. بلي او را
~~وصف جامعيت باشد وايشان در هر وصف در غايت كمال باشند تحقيق اين سخن، آن
~~است كه نقطه ختميه دايره كار او همين است كه دايره را كامل مي گرداند، چون
~~دايره كامل شد همه نقاط مساويند وبر هر يك صادق است كه مبدا دايره [ صفحه
~~282] ومنتهاي او مي توانند بود، همچنين وجود حضرت مهدي عليه السلام خاتم
~~دايره امامت است. وبعد از آنكه او ختم كرد تمام اجزاي دايره متساوي شدند
~~وميان ايشان تفاوت نيست وهر يك مبتداي دايره ومنتهاي اويند وفضيلت كمال همه
~~يكي است. واز اينجاست كه حضرت پيغمبر فرمود كه، ميان پيغمبران تفاضل مكنيد
~~ومگوييد كه كدام افضل از كدامند، وحال ائمه اثنا عشر همچنين است ولذا هرگز
~~ميان ائمه كسي تفاضل نكرده وحكم ننموده كه كدام افضل اند، بلي هر كدام كه
~~به مبداء قربند [20] ايشان را فضل وشرف مقدم هست. واز اين تمثيل وتوضيح
~~ظاهر شد كه حق آن است كه حضرت مهدي متولد شده وامروز موجود است، زيرا كه
~~مقتضاي اكمل دين حضرت پيغمبر صلي الله عليه وآله وسلم كه بر حسب مقتضاي
~~اليوم اكملت لكم دينكم [21] الايه، حكم به وقوع آن شده، آن است كه همچنانچه
~~دايره نبوت به وجود آن حضرت كمال يافت، دايره امامت كه قرينه نبوت است هم
~~كمال بيابد، تا اكمال دين محقق شده باشد واگر كمال دين تا آخر زمان موقوف
~~باشد، در سنن متطاوله، عالم از امام به حق خالي باشد، ونقاط دائره امامت در
~~عصري به ظهور نيايد زيرا كه از انقضاي زمان امام حسن عسكري هيچ امامي ديگر
~~ظاهر نشده، به خلافت دايره نبوت كه از زمان آدم تا زمان خاتم در هر عصري
~~انبيا مي بوده اند، وزمان فترت [22] كه ميان عيسي وحضرت پيغمبر صلي الله
~~عليه وآله وسلم [بوده] مراد آن است كه هيچ پيغمبري صاحب دعوت نبوده، نه
~~آنكه اصلا پيغمبران نبوده اند، زيرا كه حنظله بن صفوان وخالد بن سنان
~~وجرجيس صلوات الله عليهم تمامي پيغمبرانند كه ميان عيسي وآن حضرت بوده اند.
~~پس لابد است كه دايره امامت به وجود امام خاتم تمام شده باشد، تا اكمال دين
~~محقق شود. وحكمت الهي مقتضي آن است كه او پوشيده باشد در هر عصري تا عصر
~~آخر زيرا كه اگر او در تمامي عصر ظاهر باشد اصلا خلل در هيچ كار نباشد وظلم
~~وجود سلاطين ظاهر نگردد، وامت مبتلاي بليات نشوند، وثواب واجر [ صفحه 283]
~~آخرت نيابند وامتحانات الهي كه نسبت با امت واقع مي شود تا طيب از خبيث
~~ومنافق از مومن ظاهر گردد واكثر آن امتحانات، در وجود حكام ظالم ظاهر گردد.
~~بنابر اين وجود آن حضرت در اين قرون متطاوله، مختفي است ولابد است از ظهور
~~او در آخر زمان تا آنچه نتيجه صفات كمالات جميع ائمه است ولازم ظاهر امامت
~~كه آن شوكت سلطنت واستيلا بر ارض ونشر آثار عدل است ظاهر گردد، واز اينجاست
~~كه حضرت پيغمبر فرموده: اگر نمانده باشد از دنيا الا يك روز، حضرت حق
~~سبحانه وتعالي آن روز را دراز گرداند تا يكي از فرزندان واهل بيت من بيرون
~~آيد وعالم را پر گرداند از عدل، همچنانچه پر شده است از ظلم وجور. واينها
~~تمام حكمتهاي الهي است كه در وجود خاتم الاولياء والائمه حضرت امام معصوم
~~محمد مهدي عليه السلام ظاهر شده. وچون بيان كرديم كه آن حضرت جامع صفات آبا
~~واجداد كرام خود است ودر خاتميت شبيه وسمي حضرت پيغمبرست صلي الله عليه
~~وآله وسلم، اكنون مذكور مي شود كه از هر يكي از آبا واجداد چه ميراث يافته،
~~ودر اين فقره مبين شده كه آن حضرت از حضرت پيغمبر صفوت، ميراث يافته وصفوت
~~برگزيدگي است وچون آن حضرت برگزيده حضرت حق جل وعلاست، جهت ختم امامت، پس
~~ميراث او از حضرت پيغمبر صفوت باشد. والقوه المرتضويه آن حضرت وارث قوت
~~مرتضويست. يعني از حضرت اميرالمومنين علي عليه السلام قوت صوري ومعنوي
~~ميراث يافته زيرا كه خاتم بايد كه او را وصف قوت باطن وشوكت ظاهر كه از
~~صفوت قوت حاصل مي گردد به كمال باشد وكمال اين صفت در حضرت علي مرتضي كه
~~كننده در خيبر است موجود بوده. والمكارم الحسنيه [ صفحه 284] آن حضرت وارث
~~مكارم حسني [23] است. يعني حضرت اميرالمومنين حسن، مكارم صوري ومعنوي از
~~حسن وجمال وطيب واخلاق وكمال ميراث يافته تا در اين صفات هم او را كمال
~~حاصل باشد. والعزائم الحسينيه آن حضرت وارث عزيمت هاي حسيني است، يعني از
~~حضرت حسين عزيمت ها را به ميراث يافته. واين اشارتست بدانكه مظهر موعود
~~صاحب عزيمت هاست در راه خداي تعالي، همچو امام حسين عليه السلام كه در عزم
~~خود چنان مجد ومردانه بود كه ملاحظه نفس عزيز، او را از مقاتله با دشمنان
~~خدا باز نمي داشت. والعباده العلويه آن حضرت وارث عبادت امام زين العابدين
~~است. واين اشارتست بدانكه آن حضرت، عبادت را از امام زين العابدين عليه
~~السلام ميراث يافته ودر عبادت وكثرت تقربات الهي اقتدا بدان حضرت فرموده.
~~والعلوم الباقريه آن حضرت وارث علم هاي امام محمد باقر است. واين اشارتست
~~بدانكه آن حضرت صاحب علمهاي باقر است. وچنانچه حضرت امام محمد باقر شكافنده
~~علوم وكاشف حقايق بود، آن حضرت هم صاحب اين صفات است. والامامه الصادقيه آن
~~حضرت وارث امام جعفر صادق عليه السلام است. يعني از حضرت امام جعفر صادق
~~خواص امامت از تدوين قواعد دين ومذهب وتنقيح حقايق ملت واظهار علوم شريعت
~~به ميراث يافته، زيرا كه در خاتم كه مظهر موعود است، وصف اظهار لوازم
~~امامت، لازم است. [ صفحه 285] والاخلاق الكاظميه آن حضرت وارث اخلاق حضرت
~~امام موسي كاظم عليه السلام است. واين اشارتست به كمال اخلاق آن حضرت كه در
~~امام موسي موجود بوده از خوردن خشم، وديگر مكارم اخلاق كه شمه اي مذكور شد
~~وآن اخلاق در مهدي موجود است. والمعارف الرضويه آن حضرت وارث معرفتهاي امام
~~رضا عليه السلام است. يعني كمال معارف كه ذات حضرت امام علي بدان موصوفست
~~آن حضرت را حاصل است وآن اشارت به علوم است سيما جفر وجامعه. والكرامات
~~التقويه آن حضرت وارث كرامتهاي امام محمد تقي است. واين اشارتست بدانكه
~~كرامتها وغرايب آيات كه در ذات امام محمد تقي موجود بوده در ذات امام محمد
~~مهدي موجود خواهد بود. والمقامات النقويه آن حضرت وارث مقامهاي امام نقي
~~عليه السلام است. واين اشارتست بدانكه آن حضرت را مقامات علم ومعرفت ووصايت
~~وامامت وبزرگي كه حضرت امام نقي داشت حاصل است. والعساكر العسكريه آن حضرت
~~وارث لشكرهاي امام حسن عسكري عليه السلام است. واين اشارتست بدانكه لشكرها
~~كه امام حسن عسكري عليه السلام از ملائكه به متوكل نمود، در وقت ظهور لشكر
~~آن حضرت خواهند بود، واين هم از قراين آن است كه حضرت امام محمد مهدي ولد
~~امام حسن عسكريست وآن حضرت لشكرها بر متوكل عرض فرمود كه عن قريب اينها، در
~~مدينه فرزند من، عالم را مسخر خواهند كرد [كذا في الاصل] والا عرض آن
~~لشكرها بي فايده بوده باشد 0 [ صفحه 286] الذي فاق الانام كرامه وفضلا آن
~~حضرت كسي است كه فايق وغالب شده بر مردمان از روي كرامت وبزرگي وفضائل.
~~واين اشارتست به جامعيت آن حضرت در كرامت وفضل وآنكه صفاتي كه موجب كرامت
~~باشد، در آن حضرت بيشتر از تمامي مردمان موجود است وفضايل او بر همه افزون،
~~بنابر آنكه او جامع فضايل ائمه كرامست، چنانچه بدان اشارت واقع شد. وآن
~~حضرت زود باشد كه پر گرداند زمين را از عدل. وآن است كه مي گويند: وسيملا
~~الارض عدلا، وآن حضرت زود باشد كه زمين را پر گرداند از عدل. واين اشارتست
~~بدانكه حضرت پيغمبر فرمود كه، مهدي از عترت واهل بيت منست واو زمين را از
~~عدل پر خواهد گردانيد، همچنانچه از جور وظلم پر شده است. ودر اين حديث
~~اشارتست بدانكه حضرت پيغمبر فرمود كه، ظهور مهدي در وقتي باشد كه عالم از
~~جور وظلم پر شده [24] همچو ظهور حضرت پيغمبر صلي الله عليه وآله وسلم كه در
~~وقتي واقع شد كه تمام عالم [را] شرك گرفته بود، چنانچه روايت كرده اند كه
~~در وقتي كه حضرت پيغمبر صلي الله عليه وآله وسلم به نبوت مبعوث شد در روي
~~زمين هيچ كس نبود كه لا اله الا الله به شرايط توحيد گويد، زيرا كه آن روز
~~دين حق يهوديت ونصرانيت يا نصرانيت بود، [25] وآن هر دو ملت بواسطه تحريف
~~[26] وتبديل متغير شده بود شرايط توحيد در اهل آن دو ملت موجود نبود.
~~همچنين ظهور حضرت مهدي در زماني خواهد بود كه جور وظلم به كمال باشد،
~~چنانچه حضرت پيغمبر صلي الله عليه وآله وسلم بدان اشارت فرمود كه مهدي عالم
~~را از عدل پر گرداند، همچنانچه از جور وظلم پر شده است. وسر اين آن است كه
~~ظهور حضرت پيغمبر صلي الله عليه وآله وسلم وظهور وارث او كه خاتم الائمه
~~است، موجب ظهور كمال حق است، كه آن ضد كمال باطل است، وظهور كمال حق [27]
~~در عقب كمال ضد است كه آن باطل [ صفحه 287] است چنانچه در هنور وظلمت حسي
~~مشاهده نموده مي شود كه چون ظلمت به كمال است ظهور نور به كمال است. واگر
~~ظلمت ممتزج با نوعي از نورست نور ظاهر را كمال ظهور نيست. واين نكته بسيار
~~دقيق است، يهدي الله لنوره من يشاء. [28] الامام المودود والمظهر الموعود
~~آن حضرت امام است كه دلها او را دوست مي دارد. واين اشارتست بدانكه آن حضرت
~~محبوب دلهاي مونانست، ولهذا هر كس كه در عالم به ظلمي يا جوري يا تنگي يا
~~مشقتي مبتلا شد، دفع آن بلا را از حضرت امام مهدي مي جويد، واميد دارد كه
~~آن حضرت ظهور كند وآن بلا وظلم وجور را از او دفع گرداند. واين حال مجبول
~~تمامي طبع هاي مومنان است ودر هر زماني مردم آن عصر انتظار دارند كه امام
~~ظهور كند وخاطر متوجه ظهور اوست در هر صدايي كه از جانبي بر آورد. اين به
~~واسطه آن است كه آن حضرت، مودود دلهاي مومنانست، وآن حضرت مظهر موعود است
~~كه حضرت صلي الله عليه وآله وسلم وعده فرموده كه آن حضرت ظاهر خواهد شد
~~وعالم را به انوار عدالت منور خواهد ساخت، وعطاهاي او تمامي ارباب فقر
~~وفاقه را در خواهد يافت وهيچ محتاج در زمان او نخواهد بود. ابي القاسم محمد
~~المهدي العبد الصالح آن حضرت را ابوالقاسم كنيت است همچمو حضرت پيغمبر صلي
~~الله عليه وآله وسلم، ودر حديث وارد شده كه نام او موافق نام من باشد واما
~~به كنيت تصريح نشده لكن چون آن حضرت صاحب مقام ختم امامت است در اين كنيت
~~شريف هم با آن حضرت موافقت فرمود وآنچه در احاديث وارده شده كه حضرت پيغمبر
~~فرمود كه، نام من بر فرزندان نهيد وكنيت من بر فرزندان منهيد، علما در اين
~~معني آن حديث [29] اختلاف كرده اند. بعضي بر آنند كه آن نهي مخصوص زمان
~~حضرت پيغمبر صلي الله عليه وآله وسلم بود وآن حضرت نوبتي از كسي شنيد كه مي
~~گفت: اي ابوالقاسم! آن حضرت پنداشت كه با آن حضرت مخاطبه مي كند، وديگري را
~~مي خواند كه اين كنيت داشت، پس حضرت [ صفحه 288] پيغمبر صلي الله عليه وآله
~~وسلم فرمود كه، به كنيت من ديگران را مخوانيد تا موجب التباس نشود، زيرا كه
~~كنيت دلالت بر تعظيم مي كند، واسم موجب التباس نمي شود، زيرا كه كسي آن
~~حضرت را به اسم خود نمي خواند، پس فرمود كه، بدين كنيت كه بدان از روي
~~تعظيم متعين مي شوم، كسي را با من تشريك مكنيد، وبعد از آن حضرت، اين معذور
~~نيست، پس جاير باشد كه بعد از آن حضرت مردم را ابوالقاسم كنيت سازد.
~~وبسياري را از اكابر امت پيغمبر صلي الله عليه وآله وسلم ابوالقاسم كنيت
~~بوده است. وبعضي [در معني] حديث گويند مراد آن است كه جمع ميان اسم وكنيت
~~من مكنيد. يعني چون فرزندان را محمد نام كنيد كنيت ايشان را ابوالقاسم
~~مسازيد. پس هر يك را علي حده تسميه توان كرد، واين جماعت بر آنند كه اين
~~نهي عام است ومخصوص زمان حضرت پيغمبر نيست، وجميع طوايف متفقند در آنكه
~~حضرت اميرالمومنين علي، ازين حكم مستثني است، وحضرت پيغمبر فرمود كه، تو را
~~فرزندي خواهد بود واو را نام من كن وكنيت او را كنيت من ساز وآن امام محمد
~~حنفيه است كه كنيت او ابوالقاسم است. وبر اين تقدير، اگر مراد از حديث نفي
~~تكني به كنيت آن حضرت باشد اميرالمومنين مستثني است وشايد كه حكم در اولاد
~~او ساري باشد، پس جايز باشد كنيت امام محمد مهدي ابوالقاسم. واما سر اين
~~كنيت آن است كه حضرت پيغمبر صلي الله عليه وآله وسلم صاحب قسمت سعادات
~~دنيوي واخروي است وهمه كس را از سعادت آن حضرت بهره است وكسي ديگر را اين
~~وصف نيست كه مشتمل بر كمال قاسميت باشد، پس اين كنيت مخصوص آن حضرت باشد.
~~وچون ظهور اين وصف در مظهر موعود خواهد [بود]، او را نيز در اين كنيت
~~مشاركت باشد. ولقب شريف آن حضرت مهدي است زيرا كه راه يافته به اسرار حقايق
~~الهي [است] وعبد صالح هم از القاب آن حضرت است، زيرا كه او بنده صالح حضرت
~~پروردگار است كه كمال عبوديت به جاي آورده. والحجه القائم المنتظر لزمان
~~الظهور آن حضرت را از جمله القاب يكي حجت قائم است. [ صفحه 289] زيرا كه او
~~حجت خداي تعالي است بر بندگان وقائم است، وبيان اين آنكه ائمه هدي وارثان
~~پيغمبرانند، در آنكه حجت حق تعالي اند بر بندگان، زيرا كه حقيقت امامت،
~~اتمام حجت الهي است بر خلايق، وحجت حق تعالي بايد كه در هر زمان وعصري بر
~~بندگان او قائم باشد وچون او در جميع اعصار موجود است، وجود او حجت قائم
~~است تا قيامت بر بندگان كه ايشان نگويند كه زمان ما از كسي كه حق تعالي را
~~بر ما ظاهر گرداند خالي بود. چنانچه حضرت حق جل وعلا در باب كفار مي
~~فرمايد: ان تقولوا ما جاءنا من بشير ولا نذير فقد جائكم بشير ونذير. [30]
~~وچون در ازمنه سابقه قبل از حضرت پيغمبر صلي الله عليه وآله وسلم، پيغمبران
~~مي بوده اند كه امامت حجت مي كرده، وآن حضرت خاتم پيغمبران است، وبعد از آن
~~حضرت پيغمبري نيست، ائمه هدي قائم مقام آن حضرتند در اتمام حجت، ولطف الهي،
~~مقتضي آن است كه اين حجت قائم باشد، پس وجود حضرت امام مهدي را موجب قيام
~~حجت كرد وآن حضرت را حجت قائم لقب شد. واز القاب آن حضرت منتظر زمان ظهور
~~است. زيرا كه آن حضرت انتظار مي كشد كه امر الهي به ظهور او در آيد واو
~~عالم را از عدل واحسان مالامال سازد، جماعت اماميه را مدت انتظار، حكايات
~~واخبار بسيار هست كه همه دلالت بر آن مي كند كه آن حضرت در زمين ساير وداير
~~است با شوكت واسباب وموكب پادشاهي ودر همه اقطار عالم ميان [31] مردم خود
~~مي گردد، وهر كس كه مي خواهد ظاهر شود، وروايت كرده اند كه در مبادي حال كه
~~آن حضرت پوشيده بود تا مدت صد سال وبه قولي بيشتر، توقيعات او ظاهر مي شده
~~وداعيان بوده اند كه ايشان توقيعات در هر زمان به محبان مي رسانيده اند.
~~ودر كتاب كشف الغمه [32] اسامي آن داعيان ياد كرده وتوقيعات حضرت امام كه
~~در آنجا شيعه وجماعت خود را امر ونهي در امور فرموده تمامي آورده وبعد از
~~صد سال يا زيادت، نوبتي توقيعي بيرون [ صفحه 290] آمده بوده ودر آنجا
~~فرموده بوده است كه اين غيبت صغري بود كه ما خود غايب بوديم، وتوقيعات ما
~~بيرون آمد، بعد از اين غيبت كبري خواهد بود وتوقيع ما بيرون نخواهد آمد.
~~اما از حال محبان خود غافل نيستم. واماميه آن مدت اول كه توقيعات بيرون مي
~~آمده مدت غيبت صغري گويند، واين مدت كه توقيعات منقطع شده آن را غيبت كبري
~~نامند ودر اين مدت غيبت كبري حكايات ظهور آن حضرت بر دوستان بسيار كرده
~~اند. ونزد ايشان از متواتراتست ودر آنجا هيچ ترديدي اصلا ندارند.

### ||| حكايت شفا يافتن اسماعيل هرقلي وسيله امام زمان

# از جمله در كتاب كشف الغمه گفته است كه از آن حكايات، دو حكايت كه در
~~قريب زمان واقع شده وما آن مردم را ديده ايم وتمامي اهل بغداد وحله آن را
~~مي دانند ياد بكنيم وما يكي از آن دو حكايت كه روايت آن طولي دارد در اين
~~مقام ياد كنيم [33] ان شاء الله تعالي. صاحب كشف الغمه، علي بن عيسي اربلي
~~گويد كه، در ولايت حله در موضعي كه آن را هرقل گويند مردي از اهل آن موضع
~~بود، نام اسماعيل هرقلي واين، هر دو در طرف [34] ران راست، دانه اي بيرون
~~آورد همچو يك قبضه دست، وآن جراحتي عظيم شد ومدتهاي مديد به آن جراحت مبتلا
~~شد وهميشه خون وريم از آن روان بود. ودر آن الم او را زحمت مي رسيد. جهت
~~معالجه آن جراحت به موضع حله آمد نزد شريف آن موضع سيد بزرگوار ابن طاووس،
~~واو را با سيد مصادفتي بود. شريف حله جراحان واطباي آن موضع را جمع كرد تا
~~او را علاج كنند، ايشان گفتند اين دانه بر سر رك اكحل [35] پيدا شده واگر
~~ما او را قطع كنيم، انديشه آن هست كه رگ اكحل او منقطع [ صفحه 291] شود
~~وخون باز نايستد تا بميرد [36] واگر قطع نكنيم اصل ماده باقي باشد وهيچ
~~علاج آن را مفيد نباشد. في الجمله از معالجه آن عاجر شدند. شريف ابن طاووس
~~با اسماعيل گفت: من به بغداد مي روم، تو همراه من به بغداد آي تا جراحان
~~واطباي بغداد شايد آن را علاج كنند. اسماعيل همراه شريف به بغداد آمد وشريف
~~تمامي جراحان اطباي بغداد را جهت علاج اسماعيل حاضر گردانيد. چون جراحت او
~~را احتياط كردند تمامي متفق شدند كه اين علاج پذير نيست وعلاج اين جراحت
~~منحصر است در قطع پا وقطع متعذر است، زيرا كه بر سر رگ اكحل واقع است.
~~اسماعيل روايت كند كه چون از علاج نااميد شدم گفتم چون به بغداد آمده ام
~~زيارت مشهد سامره دريابم وبه خانه بازگردم. از بغداد متوجه زيارت سامره شدم
~~وبه مشهد مقدس در رفتم، وبه سرداب رفتم وگريه وتضرع وزاري بسيار كردم وچند
~~روز در سامره بودم تا شب جمعه، وقت عصر روز پنجشنبه از مشهد بيرون آمدم وبه
~~كنار شط رفتم وغسل نمودم وجامه هاي پاك بپوشيد ودر حوالي سامره بعضي [37]
~~از شريفان فرود آمده بودند وشترها وگوسفندان خود را مي چرانيدند. چون از در
~~دروازه شهر به اندرون آمدم، چهار سوار ديدم بر اسبها، دو سوار نيزه در دست
~~داشتند يكي مردي پير بود، ويكي سوار، فرجي [38] پوشيده بود وشمشير در ميان
~~بسته آن دو سوار كه نيزه داشتند پيش مي رفتند وآن صاحب فرجي در ميان راه مي
~~آمد وآن يكي ديگر از عقب او بود. چون مرا بديدند، آن دو سوار كه نيزه
~~داشتند [39] از راه برطرف رفتند وآن سوار كه فرجي پوشيده وشمشير بسته در
~~ميان راه ايستاده بود بر من سلام كرد. سلام او را جواب دادم وپنداشتم كه
~~ايشان از آن شريفانند كه در بيرون شهر خيمه زده اند وگوسفندان مي چرانند.
~~آن سوار فرجي پوش، عنان باز بكشيد وبا من گفت: جراحت خود را به من نماي. [
~~صفحه 292] من با خود انديشيدم كه اين از اهل باديه است، از نجاسات احتراز
~~نمي كند ومن حالي، تازه غسل كرده ام وجامه پاك پوشيده، مبادا كه اثر جامه
~~او به من [40] رسد. تعللي مي كردم از بالاي اسب دو ته شد ودست در اندرون
~~جامه من كرد وجراحت مرا باز يافت وآن را به دست مبارك خود بفشرد چنانچه من
~~از وجع آن متالم شدم. پس بر پشت اسب راست شد، آن مرد پير كه نيزه در دست
~~داشت، وبرطرف راست ايستاده بود فرمود: افلحت يا اسماعيل، يعني اي اسماعيل
~~فلاح يافتي. من تعجب كردم كه نام مرا چگونه دانست. ايشان روان شدند ومن از
~~آن مرد پرسيدم كه اين چه كس بود وشما چه كسانيد؟ گفت: اين حضرت امام عليه
~~السلام است وما ملازمان آن حضرتيم. من پاي مبارك او را ببوسيدم ودر ركاب آن
~~حضرت روان شدم، فرمود: تو به بغداد مي روي، نزد فرزند ما ابن طاووس رو
~~وحكايت ما را با او بگو. تو را پيش مستنصر خليفه خواهند برد، وتو را چيزي
~~انعام خواهند كرد، هيچ از او قبول مكن. بعد از آن فرمود: بازگرد. گفتم يا
~~امام: من هرگز از ركاب تو جدا نمي شوم. ديگر باره فرمود بازگرد وبه بغداد
~~رو. ومن باز نمي گشتم. آن مرد پير گفت: اي اسماعيل! از خداي تعالي شرم نمي
~~كني كه حضرت امام فرمود كه، بازگرد وباز نمي گردي! من باز ايستادم وايشان
~~روان شدند ومن ايشان را مي ديدم تا از چشم من غايب شدند. من در غايت حيرت
~~ووحشت به مشهد آمدم. خادمان با من گفتند كه تو را چه حالتست؟ واز چه چيز
~~ترسيده اي چه چيز ديده اي؟ حكايت با ايشان باز گفتم، وران خود را باز
~~گشودم، اصلا از جراحت بر آن نبود. گفتم مگر ران را غلط كرده ام؟ ران ديگر
~~را بگشودم، هر دو همچو هم ديگر بود. وپنداري هرگز اثر جراحت بر رانهاي من
~~نبود. مردم چون اين حال بديدند، بر من غلبه كردند وبه تبرك، تمامي جامه هاي
~~مرا پاره كردند ونزديك بود كه از غوغاي خلايق من هلاك شوم. خادمان مرا در
~~مخزن مشهد كردند ودر بر روي من ببستند تا غوغا ساكن شد. وفي الحال صورت
~~واقعه را به بغداد اعلام كردند، ومن شب هنگام از سامره بيرون آمده، متوجه
~~بغداد [ صفحه 293] شدم وهنگام صبح بر سر جسر بغداد رسيدم ومردم بغداد شنيده
~~بودند وبر جسر انتظار من مي كشيدند، ومردان سيد ابن طاووس هم آمده بودند.
~~مردم از من پرسيدند كه تو چه نام داري؟ گفتم اسماعيل نام دارد. گفتند: تو
~~آن كسي كه حضرت امام را ديده اي؟ گفتم: بلي، خلايق در من آويختند ورخت هاي
~~مرا ديگر پاره پاره كردند ونزديك بود كه از غوغاي خلق كه مرا زيارت مي
~~كردند هلاك شوم. كسان ابن طاووس مرا برداشتند واز دست ايشان خلاص كردند
~~وپيش شريف بردند. وزير خليفه آن روز مويدالدين العلقمي بود واو از شيعه
~~وموالي اهل بيت بود. واين خبر شنيده بود ومستنصر خليفه هم خبر شنيده بود.
~~شريف ابن طاووس مرا برداشت ونزد وزير مويدالدين برد. في الحال بفرستاد
~~وطبيبان وجراحان بغداد را جمع كرد وگفت: شما جراحت اين مرد را ديده ايد؟
~~گفتند: بلي. گفت: علاج پذيرست يا نه؟ گفتند: علاج پذير نيست. به واسطه آنكه
~~علاج جراحت او آنست كه آن ماده را قطع كند واگر ماده او را قطع مي كنند رگ
~~اكحل او بريده مي گردد وخون باز نمي ايستد تا بميرد. وزير گفت: اگر قطع
~~كنند بر تقدير فرض، ورگ اكحل او بريده نشود چه مدت جراحت او خوش شود؟
~~گفتند: در مدت دو ماه جراحت او خوش شود ودر جاي جراحت، گوي سفيد بازماند.
~~وزير گفت: شما چند روز است كه اين جراحت ديده ايد؟ ايشان گفتند: مدت ده روز
~~است كه اين جراحت ديده ايم. وزير با من گفت: جراحت خود بازگشاي. چون باز
~~گشودم اصلا اثر آن در ران من ننمود. حكيمان وجراحان به يكبار آواز بر
~~آوردند كه اين عمل مسيح است. وزير گفت: چون عمل شما نيست ما مي دانيم كه
~~عمل كيست. بعد از آن مرا پيش مستنصر خليفه بردند واو مرا زيارت كرد واحوال
~~باز پرسيد وسيصد دينار طلا مرا انعام فرمود. من گفتم: حضرت امام فرمود: كه
~~چيزي قبول مكن. پس مستنصر بگريست وگفت: هديه ما را قبول نكردند. من بازگشتم
~~وبه خانه خود رفتم. وهرگز ديگر از آن رنج، اثر باز نديدم. وصاحب كشف الغمه
~~مي گويد: من يك نوبت در بغداد، در مجلسي اين حكايت [ صفحه 294] مي گفتم
~~اتفاقا پسر اسماعيل، شمس الدين محمد حاضر بود ومن نمي دانستم كه او حاضر
~~است. چون حكايت باز گفتم شمس الدين محمد گفت: من پسر اسماعيلم واين حكايت
~~را از پدر خود شنيده ام وپدرم موضع آن جراحت را به ما مي نمود واصلا اثري
~~از آن نبود وپدرم هر زمستان به بغداد مي آمد ودر هر زمستاني چهل نوبت يا
~~زياده به زيارت سامره مي رفت، به اميد آنكه شايد باري ديگر آن حالت بازيابد
~~وآن جمال ببيند وهرگز ديگر آن آفتاب وصال از مطلع هجران طالع نشد. [41]
~~واين فقير را از شوق آن جمال هنگام كتابت اين حكايت، اين غزل روي نمود:در
~~رهي ديدم مهي، حيران آن ماهم هنوز عمر رفت ومن مقيم آن سر راهم هنوزچون
~~نسيم صبحگاهي بر من بي دل گذشت من نسيم وصل آن مه را هوا خواهم هنوزمي
~~فزايد مهر او هر روز در خاطر مرا گر چه من كاهيده ام از درد مي كاهم هنوزگر
~~چه آه آتشينم خرمن جان سوخته مي رود تا اوج گردون آتش آهم هنوزشوق آن
~~ديدار، غافل كرده از عالم مرا تو نپنداري كه من از خويش آگاهم هنوزانتظار
~~شاه مهدي مي كشد عمري امين رفت عمر ودر اميد طلعت شاهم هنوزو امثال اين
~~حكايات بسيار است وارباب مكاشفات واصحاب مشاهدات امثال اين بسيار روايت مي
~~كنند واز مشاهده آن حضرت در وقت محفوظ شده اند. الها، پروردگار، حيا، قيوما
~~به حرمت جاه وجلال وعزت وكمال اين دوازده امام معصوم پاك كه ما را طلعت
~~مبارك امام محمد مهدي موعود نصيب فرما، واز فيض [ صفحه 295] وبركات آن حضرت
~~ما را محروم مگردان. اللهم صل علي سيدنا محمد وآل محمد سيدنا سيما الامام
~~الموعود محمد المهدي المنتظر وسلم تسليما، وسلم وبارك عليهم وانزل تحياتك
~~وبلغ صلواتنا وسلامنا اليهم. اي پروردگار! درود وصلوات ده وسلام فرست
~~وبركات فرو فرست بر ايشان، وفرو فرست تحيت هاي خود را برسان صلوات ما را
~~وسلام ما را به سوي ايشان. واين تكرار وصلوات از براي جميع چهارده معصوم
~~پاكست در يك صلوات، بعد از آنكه ذكر ايشان هر يك علي حده نموده شد وبه حضرت
~~مهدي ختم يافت، مجموعه را در يك صلوات ياد كرده مي شود واز حضرت حق سبحانه
~~وتعالي التماس نموده كه صلوات وتحيات وسلام ما را به ارواح مقدسه ايشان
~~برسان، واين صلواتيست كه مقدمه دعاست، وبعد از اين صلوات اقرارست به تولي
~~وتبري، وبعد از آن شروع است در طلب حاجات 0

### || پاورقي

# [1] از غ افتاده.
[2] از اينجا يك صفحه از م افتادگي دارد كه در چاپ قبل نيامده بود ودر
~~اينجا از غ افزوده شده است.
[3] آنچه در كروشه آمده بر اساس متن حديث، به متن فوق افزوديم. متن حديث
~~چنين است: وروي ابي نضره عن ابي سعيد الخدري، قال: قال رسول الله صلي الله
~~عليه وآله وسلم في قصه المهدي، قال: فيجيء الرجل، فيقول: يا مهدي! اعطني
~~اعطني، فيحثي له في ثوبه ما استطاع ان يحمله. بحارالانوار، ج 51، ص 104.
[4] از م افتاده.
[5] در غ: سلاح.
[6] در شرح چگونگي استخراج عمر از هيلاج يادداشتي از قزويني در دهخدا ذيل
~~مدخل هيلاج آمده است.
[7] در غ: شرع.
[8] شمار گذار نسخه اصلي به اشتباه از 310 به 312 رفته است.
[9] از اينجا به مقدار دو صفحه از م افتادگي داشت كه در چاپ پيشين نيامده
~~بود واكنون از غ افزوده مي شود. [
[10] گويا جمله اكنون اين صفات تمامي در محمد است اضافي باشد.
[11] عبارت چنين است در اصل.
[12] در اصل وخورد.
[13] از غ افتاده.
[14] از غ.
[15] از غ افتاده.
[16] از غ افتاده.
[17] در اينجا عبارت متن آشفتگي داشته وكاتب عبارت صحيح را در حاشيه آورده
~~گر چه دقيقا محل آن را مشخص نكرده است، ما عبارت را بر اساس آنچه در حاشيه
~~بود آورده وبا حدس خود در متن جاي داديم.
[18] از غ افتاده.
[19] از غ.
[20] شايد: قريبند.
[21] مائده (5) 3.
[22] در اصل: فطرت.
[23] در اصل: حسيني.
[24] از غ افتاده.
[25] چنين است در اصل.
[26] در اصل: تحريق.
[27] از غ افتاده.
[28] نور (24) 35.
[29] از م.
[30] مائده (5) 19.
[31] در اصل: ما.
[32] كشف الغمه، ج 2 صص 530 - 529.
[33] از غ افتاده.
[34] در طرف، دوبار تكرار شده است.
[35] رگ هفت اندام كه ميزاب البدن نيز گويند، رگ تن، نام رگي است ميان
~~قيفال واسيلم كه فصد آن كنند، رگ ميانگي دست (دهخدا).
[36] از غ افتاده.
[37] از غ افتاده.
[38] نوعي جبه صوفيان.
[39] از غ افتاده.
[40] نسخه غ تا همينجاست وبقيه تنها بر اساس نسخه م مي باشد.
[41] كشف الغمه، ج 2 صص 497 - 493.

### | تعريف مركز القائمية باصفهان للتحريات الكمبيوترية

# جاهدوا بأموالكم وأنفسكم في سبيل الله ذلكم خير لكم إن كنتم تعلمون
~~(التوبة/41).
قال الإمام علي بن موسي الرضا – عليه السلام: رحم الله عبدا أحيا أمرنا...
~~يتعلم علومنا ويعلمها الناس؛ فإن الناس لو علموا محاسن كلامنا لاتبعونا...
~~(بنادر البحار – في تلخيص بحار الأنوار، للعلامة فيض الاسلام، ص 159؛ عيون
~~أخبار الرضا(ع)، الشيخ الصدوق، الباب28، ج1/ ص307).
مؤسس مجتمع "القائمية" الثقافي بأصبهان – إيران: الشهيد آية الله "الشمس
~~آباذي" – رحمه الله – كان أحدا من جهابذة هذه المدينة، الذي قد اشتهر بشعفه
~~بأهل بيت النبي (صلوات الله عليهم) ولاسيما بحضرة الإمام علي بن موسي الرضا
~~(عليه السلام) وبساحة صاحب الزمان (عجل الله تعالي فرجه الشريف)؛ ولهذا أسس
~~مع نظره ودرايته، في سنة 1340 الهجرية الشمسية (=1380 الهجرية القمرية)،
~~مؤسسة وطريقة لم ينطفئ مصباحها، بل تتبع بأقوي وأحسن موقف كل يوم.
مركز "القائمية" للتحري الحاسوبي – بأصبهان، إيران – قد ابتدأ أنشطته من
~~سنة 1385 الهجرية الشمسية (=1427 الهجرية القمرية) تحت عناية سماحة آية
~~الله الحاج السيد حسن الإمامي – دام عزه – ومع مساعدة جمع من خريجي الحوزات
~~العلمية وطلاب الجوامع، بالليل والنهار، في مجالات شتي: دينية، ثقافية
~~وعلمية...
الأهداف: الدفاع عن ساحة الشيعة وتبسيط ثقافة الثقلين (كتاب الله واهل
~~البيت عليهم السلام) ومعارفهما، تعزيز دوافع الشباب وعموم الناس إلي التحري
~~الأدق للمسائل الدينية، تخليف المطالب النافعة – مكان البلاتيث المبتذلة أو
~~الرديئة – في المحاميل (=الهواتف المنقولة) والحواسيب (=الأجهزة
~~الكمبيوترية)، تمهيد أرضية واسعة جامعة ثقافية علي أساس معارف القرآن وأهل
~~البيت –عليهم السلام – بباعث نشر المعارف، خدمات للمحققين والطلاب، توسعة
~~ثقافة القراءة وإغناء أوقات فراغة هواة برامج العلوم الإسلامية، إنالة
~~المنابع اللازمة لتسهيل رفع الإبهام والشبهات المنتشرة في الجامعة، و...
- منها العدالة الاجتماعية: التي يمكن نشرها وبثها بالأجهزة الحديثة
~~متصاعدة ، علي أنه يمكن تسريع إبراز المرافق والتسهيلات – في آكناف البلد -
~~ونشر الثقافة الاسلامية والإيرانية – في أنحاء العالم - من جهة اخري.
- من الأنشطة الواسعة للمركز:
الف) طبع ونشر عشرات عنوان كتب، كتيبة، نشرة شهرية، مع إقامة مسابقات
~~القراءة
ب) إنتاج مئات أجهزة تحقيقية ومكتبية، قابلة للتشغيل في الحاسوب والمحمول
ج) إنتاج المعارض ثلاثية الأبعاد، المنظر الشامل (= بانوراما)، الرسوم
~~المتحركة و... الأماكن الدينية، السياحية و...
د) إبداع الموقع الانترنتي "القائمية" www.Ghaemiyeh.com وعدة مواقع اخر
ه) إنتاج المنتجات العرضية، الخطابات و... للعرض في القنوات القمرية
و) الإطلاق والدعم العلمي لنظام إجابة الأسئلة الشرعية، الاخلاقية
~~والاعتقادية (الهاتف: 00983112350524)
ز) ترسيم النظام التلقائي واليدوي للبلوتوث، ويب كشك، والرسائل القصيرة SMS
ح) التعاون الفخري مع عشرات مراكز طبيعية واعتبارية، منها بيوت الآيات
~~العظام، الحوزات العلمية، الجوامع، الأماكن الدينية كمسجد جمكران و...
ط) إقامة المؤتمرات، وتنفيذ مشروع "ما قبل المدرسة" الخاص بالأطفال
~~والأحداث المشاركين في الجلسة
ي) إقامة دورات تعليمية عمومية ودورات تربية المربي (حضورا وافتراضا) طيلة السنة
المكتب الرئيسي: إيران/أصبهان/ شارع"مسجد سيد"/ ما بين شارع"پنج رمضان"
~~ومفترق"وفائي"/بناية"القائمية"
تاريخ التأسيس: 1385 الهجرية الشمسية (=1427 الهجرية القمرية)
رقم التسجيل: 2373
الهوية الوطنية: 10860152026
الموقع: www.ghaemiyeh.com
البريد الالكتروني: Info@ghaemiyeh.com
المتجر الانترنتي: www.eslamshop.com
الهاتف: 25-2357023- (0098311)
الفاكس: 2357022 (0311)
مكتب طهران 88318722 (021)
التجارية والمبيعات 09132000109
امور المستخدمين 2333045(0311)
ملاحظة هامة:
الميزانية الحالية لهذا المركز، شعبية، تبرعية، غير حكومية، وغير ربحية،
~~اقتنيت باهتمام جمع من الخيرين؛ لكنها لا توافي الحجم المتزايد والمتسع
~~للامور الدينية والعلمية الحالية ومشاريع التوسعة الثقافية؛ لهذا فقد ترجي
~~هذا المركز صاحب هذا البيت (المسمي بالقائمية) ومع ذلك، يرجو من جانب سماحة
~~بقية الله الأعظم (عجل الله تعالي فرجه الشريف) أن يوفق الكل توفيقا
~~متزائدا لإعانتهم - في حد التمكن لكل احد منهم – إيانا في هذا الأمر
~~العظيم؛ إن شاء الله تعالي؛ والله ولي التوفيق.
![](khorooj.png)

# 